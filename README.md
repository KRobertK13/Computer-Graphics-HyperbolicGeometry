Hiperbolikus geometria szerkesztő

A program a 600x600-as alkalmazói ablakot 4 nézetre bontja, amelyekben a hiperbolikus sík rendre Poincaré, Klein, Oldal- és Alulnézetben jelenik meg. Az egérgomb lenyomásával pontokat, fehér egyeneseket és fehér határú, türkisz kitöltésű köröket rajzolhatunk a hiperbolikus geometria szabályai szerint. Egy pont bármely nézetben megadható. A bal vagy jobb egérgomb lenyomására a kurzornak megfelelő hiperbolikus pontot egy verem tetejére kell tenni. A jobb egérgomb lenyomásakor ezután megvizsgáljuk, hogy hány pont található a vermen. Egynél pontot, kettőnél illeszkedő egyenest, legalább háromnál az utolsó háromra illeszkedő kört rajzolunk. A felhasznált pontokat levesszük a veremről. A felhasznált pontokat pirossal, a vermen várakozókat kékkel rajzoljuk. A hiperbolikus sík a különböző nézetekben 0.5 intenzitású szürke szín.

![image](https://github.com/KRobertK13/Computer-Graphics-HyperbolicGeometry/assets/102753849/0e333bc6-3fe2-48bb-8458-a24406bdf32a)
